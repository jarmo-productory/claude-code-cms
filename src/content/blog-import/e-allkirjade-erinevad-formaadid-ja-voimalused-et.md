---
title: 'E-allkirjade erinevad formaadid ja võimalused'
slug: 'e-allkirjade-erinevad-formaadid-ja-voimalused'
metaTitle: 'E-allkirjade erinevad formaadid ja võimalused'
description: 'Loe lähemalt e-allkirjade erinevate formaatide kohta vastavalt eIDAS määrusele ning võimalustele, mida Agrello platvorm pakub. '
keyword: 'e-allkiri, digiallkiri, digitaalne allkirjastamine, elektrooniliste allkirjade tasemed, eIDAS määrus'
image: './images/62df9360a34b9f20a60c2e0e_61f276ee06f9b0312f6464ae_blog_banner_1200x630_3.png'
thumbnail: './images/62df9360a34b9f69820c2e0f_61f276ee06f9b0312f6464ae_blog_banner_1200x630_3.png'
lang: 'et'
date: '2022-01-25'
excerpt: 'Digiallkirjastamise maailmas on palju tehnilisi nõudeid ja sellest sõltuvalt erinevaid digiallkirja tasemeid. Paremaks orienteerumiseks oleme teinud lühikokkuvõtte digiallkirjade tasemest.'
readingTime: '10'
author: 'agrello'
supportOnly: false
featured: false
tags:
  - eesti
categories:
  - elektrooniline-allkiri
---

## Elektrooniliste allkirjade tasemed

EiDAS määrus annab ette elektrooniliste allkirjade tasemed:

1.  **Muud elektroonilised allkirjad** ehk **_Simple Electronic Signatures (SES)_** \- sinna alla saab lahterdada kõik digitaalsete vahenditega antud e-allkirjad, mille vastavus kehtivatele standarditele on kontrollimata või tuvastamatu.
2.  **Täiustatud e-allkiri ehk _Advanced Electronic Signature_ (AdES)** - sellisel tasemel digitaalsed allkirjad vastavad tehnilistele nõuetele, kuid allkirjastaja ja/või sertifikaadi väljastaja taust võib olla teadmata.
3.  **Kvalifitseeritud sertifikaadiga täiustatud e-allkiri ehk** Advanced Electronic Signature with a Qualified Certificate **(AdES/QS)** \- allkirjastaja kui ka sertifikaadi väljastaja taust on kontrollitud, kuid puudub kontrollitav info allkirjastamisvahendi vastavuse kohta.
4.  **Kvalifitseeritud digiallkiri ehk** **_Qualified Electronic Signature_** (QES) - digiallkirja kõige kõrgem tase, mis on võrdsustatud käsitsi kirjutatud allkirjaga. Kontrollitud on nii allkirjastaja kui sertifikaadi väljastaja taust ning digiallkirjastamiseks kasutatakse kvalifitseeritud allkirjastamise vahendit.  

## Allkirjastamise võimalused Agrello platvormil

Agrello platvormil on võimalik digiallkirjastamiseks valida mitme erineva variandi vahel. Agrello pakub ka oma digiallkirja, mille andmine on lihtne ja jõukohane igaühele ning kättesaadav ka kõikidele sinu rahvusvahelistele partneritele.  

- **Agrello lihtallkiri** vastab **eIDAS määruse _Simple_ tasemele** ning sobib igapäevasteks tehinguteks, kus on piisav kui tead vastaspoole e-posti aadressi. Simple tasemel allkirja saab anda PDF-formaadis dokumendile.
- Mõnel juhul on vajalik **kvalifitseeritud (Qualified Electronic Signature) digiallkiri** ning selleks puhuks on Agrello platvormil võimalik kvalifitseeritud digiallkirju anda kasutades **Smart-ID'd, Mobiil-ID'd või ID-kaarti**. Sellised allkirjad on võrdsustatud käsitsi kirjutatud allkirjaga. Smart-ID ja Mobiil-ID on kättesaadavad Baltikumis. ID-kaardiga allkirjastamine on võimalik Eesti, Läti, Leedu, Belgia, Horvaatia ja Soome kodanikele.

## E-allkirjade formaadid

Kvalifitseeritud digitaalset allkirja (st kas Mobiil-ID või Smart-ID või ID-kaardiga) on võimalik anda nii PDF dokumendile, kui ASiC formaadis konteinerile, mille avamiseks on vajalik spetsiaalne tarkvara (nt DigiDoc).

Agrello lihtallkirja saab kasutada PDF-formaadis dokumentide allkirjastamiseks.
