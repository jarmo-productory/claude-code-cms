---
title: 'Agrello Workspace muudab tiimi koostöö mugavamaks'
slug: 'agrello-workspace-muudab-tiimi-koostoo-mugavamaks'
metaTitle: 'Agrello Workspace muudab tiimi koostöö mugavamaks'
description: 'Tiimide koostöövõimalused on veelgi mugavamad Agrello workspace funktsionaalsusega. Lae üles lepingupõhjad ja loo oma ettevõttele keskne contract hub.'
keyword: 'workspace, meeskonnatöö, koostöö, keskne contract hub, lepingupõhi, digiallkirjastamine'
image: './images/63e4da33cde96a1be09642ef_workspaces.jpg'
thumbnail: './images/63e4da87b6c149cd4dae105e_workspaces_thumbnail.jpg'
lang: 'et'
date: '2023-02-13'
excerpt: 'Uuenenud Agrello platvorm muudab koostöövõimalused meeskondadele senisest veel mugavamaks, võimaldades luua keskse contract hubi. Muutub ka Agrello hinnastamine, mis varasema üksikisiku subscriptioni asemel on nüüd ettevõtte ja meeskonna põhine. '
readingTime: '4'
author: 'jarmo-tuisk'
supportOnly: false
featured: false
categories:
  - uldine
---

Juba mõnda aega oleme tegutsenud selle nimel, et kasutajateni tuua uuenenud Agrello platvorm, mis muudab koostöövõimalused meeskondadele senisest veel mugavamaks. Mitu uut kontseptsiooni tagavad selle, et kõik toimiks sujuvalt ja efektiivselt. See on alles algus, sest selle aasta jooksul on fookuses just tiimitöö ning lepingute haldus laiemalt. Loe sellest artiklist lähemalt, millised on põhilised muudatused ning kuidas need mõjutavad sind ja sinu kontot.

## Mis on _workspace_?

Workspace on digitaalne ruum, kus sina ja su meeskond saate koostööd teha ning lepinguid ja muid dokumente luua. Workspace’i alla kuuluvad jagatud folderid lepingutega, korduvkasutatavad lepingupõhjad ning tiimiliikmed.

Kui sa oled varasemalt Agrellot kasutanud, siis oled ilmselt tuttav _Team space_ funktsionaalsusega, mis võimaldas jagada dokumente ja lepingupõhjasid oma meeskonna liikmetega. Ainus miinus oli see, et iga kasutaja haldas oma isiklikku _subscriptionit_ ise, selleks et dokumente luua.

Uute _workspace’idega_ see kõik muutub ning nüüd on võimalik luua lepingute keskus ehk _contract hub_ tervele ettevõttele ainult ühe _subscriptioniga_. Igaüks, keda ettevõtte konto administraator workspace’i kutsub, kuulub nüüd automaatselt selle ettevõtte kasutajate hulka ning ei vaja eraldiseisvat _subscriptionit_.

![document signing process](./images/66a9f1c957f5b9d01304d721_63e4d9ebc4db6777760acf05_ec0e5754-2240-49d2-a1c5-0966b80dc138.jpeg)

## _Workspace_’i kaustad aitavad lepinguid turvaliselt organiseerida ja jagada

_Workspace’i_ sees on võimalik luua alamkaustu, mis võimaldavad jagada spetsiifilisi dokumente nende isikutega kes vajavad ligipääsu just nendele dokumentidele. Näiteks töösuhetega seotud lepingutele vajavad ligipääsu personaliosakonna töötajad ning müügilepingutele tuleb ligipääs tagada müügimeeskonnale ja raamatupidajale. Ligipääsude haldus on lihtne ja kiire.

Agrello varasematele kasutajatele teadmiseks, et _folderid_ on endised _team space_’id. Kõik varasemalt loodud _team space_’id konverteeritakse automaatselt _folderiteks_ ning kõik sealsed dokumendid jäävad alles. Inimesed, keda on varasemalt space’i liikmeteks kutsutud saavad automaatselt _workspace’i_ liikmeteks.

Kõik, keda sa kutsud oma _folderitesse_ koostööd tegema, saavad automaatselt sinu tiimi liikmeteks.

## _Freemium_ teenusest _Free Trialiks_

Viimase aasta jooksul on selgeks saanud, et Agrello platvormil on kahte tüüpi kasutajaid: ühed, kes hakkavad üsna kiirelt Professional paketti kasutama ning kutsuvad oma tiimiliikmed samuti koostööd tegema ning need, kellel on vahel harva vaja üks-kaks dokumenti allkirjastada. Teist tüüpi kasutajatest ei saa tihtilugu maksvaid kliente.  

Seetõttu oleme otsustanud oma ärimudelit kohendada ning “_freemium_” paketist loobuda ja asendada see tasuta prooviperioodi ehk “_free trialiga_”.  Turul on piisavalt digiallkirjastamise tööriistu, mida saab edukalt tasuta kasutada ühekordseks allkirjastamiseks ning meie eesmärgiks ei ole selliste teenustega võistelda.

Vastupidiselt, oleme oma fookust suunamas tiimide koostöö funktsionaalsuste arendamiseks ning soovime toetada ettevõtteid kogu lepingu elutsükli vältel. Enim väärtust saame luua tiimidele, kes soovivad oma lepingutega seotud protsesse muuta ning e-maili, Google Drive ja Exceli asemel kasutada pilveteenusena pakutavat lepinguhalduse platvormi.

Kui soovid kiiret sissejuhatust Agrello pakutavatesse teenustesse või vajad abi oma ettevõtte workspace’i üles seadmiseks, siis võta ühendust [harry@agrello.org](mailto:harry@agrello.org).
