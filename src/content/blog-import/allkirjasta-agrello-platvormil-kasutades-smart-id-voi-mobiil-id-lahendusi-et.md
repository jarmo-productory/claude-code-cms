---
title: 'Allkirjasta Agrello platvormil kasutades Smart-ID või Mobiil-ID lahendusi'
slug: 'allkirjasta-agrello-platvormil-kasutades-smart-id-voi-mobiil-id-lahendusi'
metaTitle: 'Allkirjasta Agrellos Smart-ID või Mobiil-IDga'
description: 'Agrello platvormil saab anda kvalifitseertud digiallkirja kasutades Smart-ID, Mobiil-ID või ID-kaardi lahendusi. '
keyword: 'Smart-ID, Mobiil-ID, ID-kaart, digitaalne allkiri, kvalifitseeritud digitaalne allkiri, digiallkiri'
image: './images/62df9360126d12ea538f1487_6221db11d04f58b2cc242cc9_mobiil-id-smart-id-allkirjastamine-agrello.png'
thumbnail: './images/62df9360126d1223898f1486_6221db7c87fdd8d34f7aa6bf_mobiil-id-smart-id-allkirjastamine-agrello-thumb.png'
lang: 'et'
date: '2022-03-04'
excerpt: 'Üle 3 miljoni inimese saavad nüüd Agrello platvormil anda Euroopa Liidus kehtestatud kõrgeimatele standarditele vastavat kvalifitseeritud digitaalallkirja, kasutades neile juba tuttavat Smart-ID või Mobiil-ID lahendust. Lisaks on võimalik allkirjastada ka ID-kaardiga. '
readingTime: '10'
author: 'paula-sepp'
supportOnly: false
featured: false
tags:
  - eesti
categories:
  - allkirjastamine
  - elektrooniline-allkiri
---

Kvalifitseeritud digiallkirjad on eIDAS regulatsiooni kohaselt õiguslikult samaväärsed omakäeliste allkirjadega. See on kõrgeim võimalik juriidiline tunnustus e-allkirjadele.

‍

## **Mis muudab elektroonilise allkirja kvalifitseeritud elektrooniliseks allkirjaks?**

Kvalifitseeritud elektrooniline allkiri vastab standardites kehtestatud tehnilistele nõuetele. Kontrollitud on nii allkirja omaniku taust, kui ka sertifikaadi väljaandja taust. Lisaks on allkiri antud sobivaks tunnistatud vahendi abil. Eestis saab kvalifitseeritud digiallkirja anda, kasutades ID-kaarti, digi-ID, Mobiil-ID või kvalifitseeritud Smart-ID kontot. Kvalifitseeritud allkirjastamise vahend annab kindluse, et allkirjastamiseks kasutatud võtmed on allkirjastaja ainuisikulise kontrolli all.

Selleks, et välja anda kvalifitseeritud elektroonilisi allkirju, peab teenusepakkuja läbima põhjaliku auditi protsessi, mille käigus tehakse kindlaks, et iga allkirjastamise protsessi etapp vastab regulatsioonis välja toodud tehnilistele nõuetele: isikutuvastus, sertifikaadi loomine, avalike ja privaatvõtmete hoiustamine ja haldamine jms.

‍

## **Kvalifitseeritud elektroonilised allkirjad Agrello platvormil**

Agrello on Eesti päritolu ettevõte ning eesti keelt kõnelevatele isikutele ei tule kindlasti üllatusena, et meil on digiallkirjad sama tavalised kui paberallkirjad ning enamik teenuseid on digitaalsel teel kättesaadavad. Agrello platvormil on võimalik allkirjastada Agrello allkirjaga, kuid et muuta meie teenus mugavamaks ja käepärasemaks, on meil võimalik allkirjastada ka Smart-ID ja Mobiil-ID-ga.

**Smart-ID** on mobiilirakendus, mis haldab allkirjastaja digitaalse identiteedi sertifikaati ning võimaldab anda kvalifitseeritud elektroonilisi allkirju. See on kättesaadav Balti riikides ja sellel on üle 600 tuhande kasutaja Eestis, üle 1 miljoni kasutaja Lätis ning üle 1,5 miljoni kasutaja Leedus.

**Mobiil-ID** on kättesaadaval Eestis ja Leedus ning see on SIM-kaardil põhinev süsteem, mille saamiseks peavad kasutajad pöörduma oma kohaliku mobiilioperaatori poole. Eestis on hetkel umbes 225 tuhat aktiivset kasutajat.

Agrello platvormi kasutaja jaoks on allkirjastamine väga lihtne - iga kord tuleb valida allkirjastamise meetod (Agrello allkiri, Smart-ID, Mobiil-ID või ID-kaart) ning kui valituks osutub Mobiil-ID või Smart-ID, siis tuleb allkiri oma nutitelefoni või Smart-ID mobiilirakendust kasutades kinnitada. ID kaardi puhul on oluline DigiDoc rakenduse olemasolu.

Agrello missiooniks on aidata ettevõtetel liikuda edasi digitaliseerimise ja lepingute automatiseerimise protsessis. Tulevikus on meil plaanis integreerida ka teiste riikide kvalifitseeritud digiallkirjade teenuse pakkujaid, tehes kvalifitseeritud allkirja andmise kõikidele osapooltele lihtsamaks.
