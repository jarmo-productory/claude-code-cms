---
title: '5 nõuannet Agrello kasutamiseks kaugtööd tegevatele meeskondadele'
slug: '5-nouannet-agrello-kasutamiseks-kaugtood-tegevatele-meeskondadele'
metaTitle: 'Kuidas lepinguhalduse platvorm aitab kaugtöö korral'
description: 'Millised funktsionaalsused dokumendihalduses on vajalikud kaugtööd tegevatele meeskondadele ja kuidas neid kasutada.'
keyword: 'kaugtöö, remote work, meeskonnatöö, koostöö, lepinguhaldus, dokumendid'
image: './images/636d76700d7d5619a95f4138_remote.png'
thumbnail: './images/636d76700d7d5619a95f4138_remote.png'
lang: 'et'
date: '2022-11-18'
excerpt: 'Vaata üle meie 5 nõuannet kaugtööd tegevatele meeskondadele ning kuidas nemad saavad Agrellost maksimumi võtta.'
readingTime: '5'
author: 'paula-sepp'
supportOnly: false
featured: false
tags:
  - eesti
categories:
  - elektrooniline-allkiri
  - lepinguhaldus
  - toote-omadused
---

Hübriid-ja kaugtöö on pandeemia järgselt muutunud uueks normaalsuseks. Paindlik tööaeg ja koht annavad töötajatele võimaluse töötada ükskõik kust, olgu selleks rand või mõni inspireeriv _co-working_ kontor. Kaugtööga kaasnevad ka mõned piirangud, mida saab lahendada veebipõhiste tööriistadega. Näiteks ei ole lepinguid või dokumente võimalik näost-näkku allkirjastada, kui kogu meeskond on mööda maailma laiali. Siinkohal saab Agrello abiks olla, vaata üle meie 5 nõuannet kaugtööd tegevatele meeskondadele ning kuidas nemad saavad Agrellost maksimumi võtta.

‍

### 1\. _Team_ space’i jagatud kaustad

Kaugtööd tegeva meeskonna toovad kokku erinevad veebipõhised koostööd võimaldavad tööriistad, olgu selleks Slack, Google Drive, Pipedrive või muu selline. Ka Agrellos on võimalik luua meeskonna jaoks jagatud kaustasid, kuhu on igal asjasse puutuval tiimi liikmel ligipääs. Kõige rohkem kasutatavad lepingupõhjad saab muuta korduvkasutatavateks lepingupõhjadeks ning veebibrauserist lahkumata nende pinnalt uusi lepinguid luua. Näiteks müügimeeskonnal võib olla oma _team space_, kus on hoiustatud müügilepingute blanketid ning alkirjastatud lepingud. Nii kulub uute lepingute loomisele oluliselt vähem aega ning töö käigus tekib ka vähem vigu.

‍

### 2\. Integratsioonid teiste tööriistadega

Iga uue tööriista kasutusele võtmine on vaevarikas ning oluliselt lihtsam oleks olemasolevaid tööriistu veel paremini ära kasutada. Selle tarbeks on Agrellot võimalik ühendada paljude erinevate tööriistadega läbi Zapieri integratsioonide, näiteks Google Drive, Onedrice, Slack, Pipedrive jms. Luua saab integratsioone teavituste jaoks ning kogu meeskonna ühtses infoväljas hoidmiseks. Samuti lepingute automaatseks loomiseks või arhiveerimiseks.

‍

### 3\. Mugav jagamise funktsionaalsus

Kõiki dokumente on Agrelloga väga lihtne jagada iga asjasse puutuva isikuga hoolimata nende asukohast - ainuke asi mis neil olemas peab olema on e-maili aadress. Olgu selleks isikuks äripartner, investor või tulevane töötaja, kõik saavad dokumentidele Agrello kaudu ühtmoodi lihtsalt ligi. Iga dokumendi vastu võtmise kohta saab dokumendi omanik teate, seega ei ole vaja enam nuputada kas vastaspool on selle kätte saanud või mitte.

‍

### 4\. Kiire digiallkirjastamine Agrelloga

Agrelloga allkirjastamine on mugav kõikidele meeskonna liikmetele hoolimata sellest, kas neil on Eestis kasutusel olevad allkirjastamise vahendid või mitte. Agrello toetab digiallkirjastamist nii Smart-ID, Mobiil-ID ja ID-kaardiga ning rahvusvahelistele osapooltele on saadaval Agrello allkiri. Üldiselt on Agrello allkiri sobilik kõiksuguste dokumentide allkirjastamiseks, kuid riigiti võivad seadusest tulenevad nõuded erineda ning seda tasuks riigipõhiselt vajadusel juristide abil hinnata.

### 5\. Meeldetuletused kõige olulise jaoks

Kiire töötempo juures võivad teinekord olulised asjad ununeda. Eriti, kui neid peavad meeles pidama mitmed osapooled, kes asuvad erineates riikides ning töötavad kaugelt. Seetõttu on Agrellos võimalik kõikidele dokumentidele meeldetuletusi lisada ning me anname dokumendi omanikule e-kirjaga märku, millal lepingud aeguvad või uuendamist vajavad. Agrello töölaua vaatest saavad kõik tiimi liikmed ka kiire ülevaate sellest, millised lepingud on juba allkirjastatud või mis ootavad veel allkirjastamist. Nii on kogu tiim  ühes ja samas infoväljas ning väheneb möödarääkimiste oht.

Kui soovid veelgi põhjalikumat ülevaadet või sissejuhatust Agrellosse, siis [**võta meiega ühendust**](https://www.agrello.io/ee/ettevottest/kontakt) ning aitame sinu tiimil Agrelloga alustada.

‍
